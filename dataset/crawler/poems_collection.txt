प्रकृति कुछ पाठ पढ़ाती है~श्रीकृष्ण सरल~प्रकृति कुछ पाठ पढ़ाती है,मार्ग वह हमें दिखाती है।प्रकृति कुछ पाठ पढ़ाती है।नदी कहती है' बहो, बहोजहाँ हो, पड़े न वहाँ रहो।जहाँ गंतव्य, वहाँ जाओ,पूर्णता जीवन की पाओ।विश्व गति ही तो जीवन है,अगति तो मृत्यु कहाती है।प्रकृति कुछ पाठ पढ़ाती है।शैल कहतें है, शिखर बनो,उठो ऊँचे, तुम खूब तनो।ठोस आधार तुम्हारा हो,विशिष्टिकरण सहारा हो।रहो तुम सदा उर्ध्वगामी,उर्ध्वता पूर्ण बनाती है।प्रकृति कुछ पाठ पढ़ाती है।वृक्ष कहते हैं खूब फलो,दान के पथ पर सदा चलो।सभी को दो शीतल छाया,पुण्य है सदा काम आया।विनय से सिद्धि सुशोभित है,अकड़ किसकी टिक पाती है।प्रकृति कुछ पाठ पढ़ाती है।यही कहते रवि शशि चमको,प्राप्त कर उज्ज्वलता दमको।अंधेरे से संग्राम करो,न खाली बैठो, काम करो।काम जो अच्छे कर जाते,याद उनकी रह जाती है।प्रकृति कुछ पाठ पढ़ाती है।~1919
मत ठहरो~श्रीकृष्ण सरल~मत ठहरो, तुमको चलना ही चलना हैचलने के प्रण से तुम्हें नहीं टलना हैमत ठहरो, तुमको चलना ही चलना है।केवल गति ही जीवन विश्रान्ति पतन है,तुम ठहरे, तो समझो ठहरा जीवन है।जब चलने का व्रत लिया ठहरना कैसा?अपने हित सुख की खोज, बड़ी छलना हैमत ठहरो, तुमको चलना ही चलना है।तुम चलो, ज़माना अपने साथ चलाओ,जो पिछड़ गए हैं आगे उन्हें बढ़ाओतुमको प्रतीक बनना है विश्व-प्रगति कातुमको जन हित के साँचे में ढलना हैमत ठहरो, तुमको चलना ही चलना है।बाधाएँ, असफलताएँ तो आती हैंदृढ़ निश्चय लख, वे स्वयं चली जाती हैंजितने भी रोड़े मिलें, उन्हें ठुकराओपथ के काँटो को पैंरो से दलना हैमत ठहरो, तुमको चलना ही चलना है।जो कुछ करना है, उठो! करो! जुट जाओ!जीवन का कोई क्षण, मत व्यर्थ गँवाओकर लिया काम, भज लिया राम, यह सच हैंअवसर खोकर तो सदा हाथ मलना हैमत ठहरो, तुमको चलना ही चलना है।~1919
धरा की माटी बहुत महान~श्रीकृष्ण सरल~धरा है हमको मातृ समानधरा की माटी बहुत महानस्वर्ण चाँदी माटी के रूपविलक्षण इसके रूप अनेकइसी में घुटनों घुटनों चलेसाधु संन्यासी तपसी भूपइसी माटी में स्वर्ण विहानइसी में जीवन का अवसानधरा की माटी बहुत महानधरा की माटी में वरदानधरा की माटी में सम्मानधरा की माटी में आशीषधरा की माटी में उत्थानधरा की माटी में अनुरक्तिसफलता का निश्चित सोपानधरा की माटी बहुत महानधरा देती है हमको अन्नधरा रखती है हमें प्रसन्नधरा ही देती अपना साथअगर हो जाते कभी विपन्नधरा की सेवा अपना धर्मधरा अपनी सच्ची पहचानधरा की माटी बहुत महान~1919
प्रेम की पावन धारा~श्रीकृष्ण सरल~प्रेम की पावन धारा है,प्रेम दीपक मन मन्दिर का।आत्मा का उजियारा है,प्रेम की पावन धारा है।प्रेम से हृदय स्वच्छ होता है,प्रेम है पाप कलुष धोता है।प्रेम संबल है जीवन का,प्रेम ने विश्व सँवारा है।प्रेम की पावन धारा है।प्रेम उन्नति का साधन है,प्रेम का हर क्षण पावन है।प्रेम के बिना दिव्य जीवन,सिंधु जल जैसा खारा है।प्रेम की पावन धारा है।प्रेम जीवन तरणी खेता,प्रेम प्रतिदान नहीं लेता।प्रेम प्रेरक शुभ कर्मों का,प्रेममय यह जग सारा है।प्रेम की पावन धारा है।प्रेम, यह जग की भाषा है,प्रेम, सबकी अभिलाषा है।प्रेम ने पातक धोए है,धरा पर स्वर्ग उतारा है।प्रेम की पावन धारा है।~1919
देश के सपने फूलें फलें~श्रीकृष्ण सरल~देश के सपने फूलें फलेंप्यार के घर घर दीप जलेदेश के सपने फूलें फलेंदेश को हमें सजाना हैदेश का नाम बढ़ाना हैहमारे यत्न, हमारे स्वप्न,बाँह में बाँह डाल कर चलेंदेश के सपने फूलें फलेंदेश की गौरव वृद्धि करेंप्रगति पथ पर समृद्धि करेंनहीं प्राणों की चिंता होनहीं प्रण से हम कभी टलेंदेश के सपने फूलें फलेंसाधना के तप में हम तपेंदेश के हित चिन्तन में खपेंकर्म गंगा बहती ही रहेनिरन्तर हिम जैसे हम गलेंदेश के सपने फूलें फलेंहमारी साँसों में लय होहमारी धरती की जय होसाधना के प्रिय साँचे मेंहमारे शुभ संकल्प ढलेंदेश के सपने फूलें फले~1919
छोड़ो लीक पुरानी~श्रीकृष्ण सरल~छोड़ो लीक पुरानी छोड़ोयुग को नई दिशा में मोड़ोछोड़ो लीक पुरानी छोड़ोप्रेरक बने अतीत तुम्हारानए क्षितिज की ओर चरण हो,नए लक्ष्य की ओर तुम्हारेउन्मुख जीवन और मरण होरखे बाँध कर जो जीवन कोऐसे हर बंधन को तोड़ोछोड़ो लीक पुरानी छोड़ो।बीत गया सो बीत गया वहतुमको वर्तमान गढ़ना हैनया ज्ञान उपलब्ध जिधर होतुमको उसी ओर बढ़ना हैतुम जीवन के हर अनुभव सेजितना संभव ज्ञान निचोड़ोछोड़ो, लीक पुरानी छोड़ो।पास तुम्हारे अपनी संस्कृतिलक्ष्य, नया विज्ञान तुम्हारा,नया सृजन इस महादेश काअब यह हो अभियान तुम्हाराकरने पूर्ण नए लक्ष्यों कोसागर लांघों, पर्वत फोड़ोछोड़ो, लीक पुरानी छोड़ो।ज्ञान तर्क सम्मत शुभ होतानहीं अंधविश्वास सुखद है,ग्रहण करो सभी ज्ञान तुमजो हितकर, जो तुम्हे सुखद हैज्ञान श्रेष्ठ संपत्ति सभी कीजितना बने, ज्ञान धन जोड़ोछोड़ो, लीक पुरानी छोड़ो।~1919
वीर की तरह~श्रीकृष्ण सरल~जियो या मरो, वीर की तरह।चलो सुरभित समीर की तरह।जियो या मरो, वीर की तरह।वीरता जीवन का भूषणवीर भोग्या है वसुंधराभीरुता जीवन का दूषणभीरु जीवित भी मरा-मरावीर बन उठो सदा ऊँचे,न नीचे बहो नीर की तरह।जियो या मरो, वीर की तरह।भीरु संकट में रो पड़तेवीर हँस कर झेला करतेवीर जन हैं विपत्तियों कीसदा ही अवहेलना करतेउठो तुम भी हर संकट में,वीर की तरह धीर की तरह।जियो या मरो, वीर की तरह।वीर होते गंभीर सदावीर बलिदानी होते हैंवीर होते हैं स्वच्छ हृदयकलुष औरों का धोते हैंलक्ष-प्रति उन्मुख रहो सदाधनुष पर चढ़े तीर की तरह।जियो या मरो, वीर की तरह।वीर वाचाल नहीं होतेवीर करके दिखलाते हैंवीर होते न शाब्दिक हैंभाव को वे अपनाते हैंशब्द में निहित भाव समझो,रटो मत उसे कीर की तरह।जियो या मरो वीर की तरह।~1919
भगत सिंह, सुखदेव और राजगुरु के बलिदान~श्रीकृष्ण सरल~भगत सिंह प्रायः यह शेर गुनगुनाते रहते थे-जबसे सुना है मरने का नाम जिन्दगी हैसर से कफन लपेटे कातिल को ढूँढ़ते हैं।।२३ मार्च १९३१ को सायंकाल ७ बजकर २३ मिनट पर भगत सिंह, सुखदेव और राजगुरु फाँसी के फंदे पर झूल गए। श्रीकृष्ण सरल द्वारा लिखी गई कविता उनके ग्रंथ क्रान्ति गंगा से साभार यहाँ दी जा रही है।आज लग रहा कैसा जी को कैसी आज घुटन हैदिल बैठा सा जाता है, हर साँस आज उन्मन हैबुझे बुझे मन पर ये कैसी बोझिलता भारी हैक्या वीरों की आज कूच करने की तैयारी है?हाँ सचमुच ही तैयारी यह, आज कूच की बेलामाँ के तीन लाल जाएँगे, भगत न एक अकेलामातृभूमि पर अर्पित होंगे, तीन फूल ये पावन,यह उनका त्योहार सुहावन, यह दिन उन्हें सुहावन।फाँसी की कोठरी बनी अब इन्हें रंगशाला हैझूम झूम सहगान हो रहा, मन क्या मतवाला है।भगत गा रहा आज चले हम पहन वसंती चोलाजिसे पहन कर वीर शिवा ने माँ का बंधन खोला।झन झन झन बज रहीं बेड़ियाँ, ताल दे रहीं स्वर मेंझूम रहे सुखदेव राजगुरु भी हैं आज लहर में।नाच नाच उठते ऊपर दोनों हाथ उठाकर,स्वर में ताल मिलाते, पैरों की बेड़ी खनकाकर।पुनः वही आलाप, रंगें हम आज वसंती चोलाजिसे पहन राणा प्रताप वीरों की वाणी बोला।वही वसंती चोला हम भी आज खुशी से पहने,लपटें बन जातीं जिसके हित भारत की माँ बहनें।उसी रंग में अपने मन को रँग रँग कर हम झूमें,हम परवाने बलिदानों की अमर शिखाएँ चूमें।हमें वसंती चोला माँ तू स्वयं आज पहना दे,तू अपने हाथों से हमको रण के लिए सजा दे।सचमुच ही आ गया निमंत्रण लो इनको यह रण का,बलिदानों का पुण्य पर्व यह बन त्योहार मरण का।जल के तीन पात्र सम्मुख रख, यम का प्रतिनिधि बोला,स्नान करो, पावन कर लो तुम तीनो अपना चोला।झूम उठे यह सुनकर तीनो ही अल्हण मर्दाने,लगे गूँजने और तौव्र हो, उनके मस्त तराने।लगी लहरने कारागृह में इंक्लाव की धारा,जिसने भी स्वर सुना वही प्रतिउत्तर में हुंकारा।खूब उछाला एक दूसरे पर तीनों ने पानी,होली का हुड़दंग बन गई उनकी मस्त जवानी।गले लगाया एक दूसरे को बाँहों में कस कर,भावों के सब बाँढ़ तोड़ कर भेंटे वीर परस्पर।मृत्यु मंच की ओर बढ़ चले अब तीनो अलबेले,प्रश्न जटिल था कौन मृत्यु से सबसे पहले खेले।बोल उठे सुखदेव, शहादत पहले मेरा हक है,वय में मैं  ही बड़ा सभी से, नहीं तनिक भी शक है।तर्क राजगुरु का था, सबसे छोटा हूँ मैं भाई,छोटों की अभिलषा पहले पूरी होती आई।एक और भी कारण, यदि पहले फाँसी पाऊँगा,बिना बिलम्ब किए मैं सीधा स्वर्ग धाम जाऊँगा।बढ़िया फ्लैट वहाँ आरक्षित कर तैयार मिलूँगा,आप लोग जब पहुँचेंगे, सैल्यूट वहाँ मारूँगा।पहले ही मैं ख्याति आप लोगों की फैलाऊँगा,स्वर्गवासियों से परिचय मैं बढ, चढ़ करवाऊँगा।तर्क बहुत बढ़िया था उसका, बढ़िया उसकी मस्ती,अधिकारी थे चकित देख कर बलिदानी की हस्ती।भगत सिंह के नौकर का था अभिनय खूब निभाया,स्वर्ग पहुँच कर उसी काम को उसका मन ललचाया।भगत सिंह ने समझाया यह न्याय नीति कहती है,जब दो झगड़ें, बात तीसरे की तब बन रहती है।जो मध्यस्त, बात उसकी ही दोनों पक्ष निभाते,इसीलिए पहले मैं झूलूं, न्याय नीति के नाते।यह घोटाला देख चकित थे, न्याय नीति अधिकारी,होड़ा होड़ी और मौत की, ये कैसे अवतारी।मौत सिद्ध बन गई, झगड़ते हैं ये जिसको पाने,कहीं किसी ने देखे हैं क्या इन जैसे दीवाने?मौत, नाम सुनते ही जिसका, लोग काँप जाते हैं,उसको पाने झगड़ रहे ये, कैसे मदमाते हें।भय इनसे भयभीत, अरे यह कैसी अल्हण मस्ती,वन्दनीय है सचमुच ही इन दीवानो की हस्ती।मिला शासनादेश, बताओ अन्तिम अभिलाषाएँ,उत्तर मिला, मुक्ति कुछ क्षण को हम बंधन से पाएँ।मुक्ति मिली हथकड़ियों से अब प्रलय वीर हुंकारे,फूट पड़े उनके कंठों से इन्क्लाब के नारे ।इन्क्लाब हो अमर हमारा, इन्क्लाब की जय हो,इस साम्राज्यवाद का भारत की धरती से क्षय हो।हँसती गाती आजादी का नया सवेरा आए,विजय केतु अपनी धरती पर अपना ही लहराए।और इस तरह नारों के स्वर में वे तीनों डूबे,बने प्रेरणा जग को, उनके बलिदानी मंसूबे।भारत माँ के तीन सुकोमल फूल हुए न्योछावर,हँसते हँसते झूल गए थे फाँसी के फंदों पर।हुए मातृवेदी पर अर्पित तीन सूरमा हँस कर,विदा हो गए तीन वीर, दे यश की अमर धरोहर।अमर धरोहर यह, हम अपने प्राणों से दुलराएँ,सिंच रक्त से हम आजादी का उपवन महकाएँ।जलती रहे सभी के उर में यह बलिदान कहानी,तेज धार पर रहे सदा अपने पौरुष का पानी।जिस धरती बेटे हम, सब काम उसी के आएँ,जीवन देकर हम धरती पर, जन मंगल बरसाएँ।।~1919
देश से प्यार~श्रीकृष्ण सरल~जिसे देश से प्यार नहीं हैंजीने का अधिकार नहीं हैं।जीने को तो पशु भी जीतेअपना पेट भरा करते हैंकुछ दिन इस दुनिया में रह करवे अन्तत: मरा करते हैं।ऐसे जीवन और मरण को,होता यह संसार नहीं हैजीने का अधिकार नहीं हैं।मानव वह है स्वयं जिए जोऔर दूसरों को जीने दे,जीवन-रस जो खुद पीता वहउसे दूसरों को पीने दे।साथ नहीं दे जो औरों काक्या वह जीवन भार नहीं है?जीने का अधिकार नहीं हैं।साँसें गिनने को आगे भीसाँसों का उपयोग करो कुछकाम आ सके जो समाज केतुम ऐसा उद्योग करो कुछ।क्या उसको सरिता कह सकतेजिसमें बहती धार नहीं है ?जीने का अधिकार नहीं हैं।~1919
कहो नहीं करके दिखलाओ~श्रीकृष्ण सरल~कहो नहीं करके दिखलाओउपदेशों से काम न होगाजो उपदिष्ट वही अपनाओकहो नहीं, करके दिखलाओ।अंधकार है! अंधकार है!क्या होगा कहते रहने से,दूर न होगा अंधकार वहनिष्क्रिय रहने से सहने सेअंधकार यदि दूर भगानाकहो नहीं तुम दीप जलाओकहो नहीं, करके दिखलाओ।यह लोकोक्ति सुनी ही होगीस्वर्ग देखने, मरना होगाबात तभी मानी जाएगीस्वयं आचरण करना होगापहले सीखो सबक स्वयंफिर और किसी को सबक सिखाओ।कहो नहीं, करके दिखलाओ।कर्म, कर्म के लिए प्रेरणाहोते हैं उपदेश निरर्थकसाधु वृत्ति से मन को माँजोसाधु वेश परिवेश निरर्थक।दुनिया भली बनेगी पीछेपहले खुद को भला बनाओ।कहो नहीं, करके दिखलाओ।।कथनी है वाचाल कहातीकरनी रहती सदा मौन है,मौन स्वयं अभिव्यक्ति सबल हैइसे जानता नहीं कौन है।नहीं सहारा लो कथनी का,करनी से ही सब समझाओ।कहो नहीं, करके दिखलाओ।।~1919
जिसे देश से प्यार नहीं हैं~श्रीकृष्ण सरल~जिसे देश से प्यार नहीं हैंजीने का अधिकार नहीं हैं।जीने को तो पशु भी जीतेअपना पेट भरा करते हैंकुछ दिन इस दुनिया में रह करवे अन्तत: मरा करते हैं।ऐसे जीवन और मरण को,होता यह संसार नहीं हैजीने का अधिकार नहीं हैं।मानव वह है स्वयं जिए जोऔर दूसरों को जीने दे,जीवन-रस जो खुद पीता वहउसे दूसरों को पीने दे।साथ नहीं दे जो औरों काक्या वह जीवन भार नहीं है?जीने का अधिकार नहीं हैं।साँसें गिनने को आगे भीसाँसों का उपयोग करो कुछकाम आ सके जो समाज केतुम ऐसा उद्योग करो कुछ।क्या उसको सरिता कह सकतेजिसम़ें बहती धार नहीं है?जीने का अधिकार नहीं हैं।~1919
जवानी खुद अपनी पहचान~श्रीकृष्ण सरल~जवानी खुद अपनी पहचानजवानी की है अद्भुत शानजवानी खुद अपनी पहचान।घिसट कर चलता बचपन हैलड़कपन अल्हड़ जीवन हैबुढ़ापा थका-थका चलताजवानी ऊँची बहुत उड़ानजवानी खुद अपनी पहचान।जवानी लपटों का घर हैजवानी पंचम का स्वर हैजवानी सपनों की वय हैजवानी में जाग्रत अरमानजवानी खुद अपनी पहचान।जवानी के दिन करने केजवानी के दिन भरने केजवानी दिन भूचालों केजवानी है उठता तूफ़ानजवानी खुद अपनी पहचान।जवानी को न गँवाए हमभला कुछ कर दिखालाएँ हमजवानी पश्चाताप न होजवानी हो संतोष महानजवानी खुद अपनी पहचान।~1919
होंगे वे कोई और~श्रीकृष्ण सरल~होंगे वे कोई और किनारों पर बैठेमैं होड़ लगाया करता हूँ मझधारों से,~1919
माँ~श्रीकृष्ण सरल~इस एक शब्द 'माँ' में है मंत्र–शक्ति भारीयह मंत्र–शक्ति सबको फलदायी होती है,आशीष–सुधा माँ देती अपने बच्चों कोवह स्वयं झेलती दुःख, विषपायी होती है।माँ से कोमल है शब्द–कोश में शब्द नहींमाँ की ममता से बड़ी न कोई ममता है,उपमान और उपमाएँ सबकी मिल सकतींलेकिन दुनिया में माँ की कहीं न समता है।यह छोटा–सा 'माँ' शब्द, सिन्धु क्षमताओं कातप–त्याग–स्नेह से रहता सदा लबालब है,खारा सागर, माँ की समता क्या कर पाएमाँ की महानता से महान कोई कब है।हम लोग जिसे ममता कहकर पुकारते हैंबौनी है वह भी माँ की ममता के सम्मुख,हम लोग जिसे क्षमता कहकर पुकारते हैंबौनी है वह भी माँ की ममता के सम्मुख।माँ की महानता से, महानता बड़ी नहींमाँ के तप से, होता कोई तप बड़ा नहीं,साकार त्याग भी माँ के आगे बौना हैमाँ के सम्मुख हो सकता कोई खड़ा नहीं।हैं त्याग–आग अनुराग मातृ–उर में पलतेवर्षा–निदाघ आँखों में पलते आए हैं,भावना और कर्त्तव्य रहे ताने–बानेचरमोत्कर्ष ममता – क्षमता ने पाए हैं।बेटे के तन का रोयाँ भी दुखता देखेमाता आकुल–व्याकुल हो जाया करती है,जब पुत्र–दान की माँग धरा–माता करतीइस कठिन कसौटी पर माँ खरी उतरती है।वह धातु अलग, जिससे माँ निर्मित होती हैउसको कैसा भी ताप नहीं पिघला सकता,हल्के से हल्का ताप पुत्र – पुत्री को होमाँ के मन के हिम को वह ताप गला सकता|दुनिया में जितने भी सागर, सब उथले हैंमाता का उर प्रत्येक सिन्धु से गहरा है,कोई पर्वत, माँ के मन को क्या छू पाएमाँ के सम्मुख कोई उपमान न ठहरा है|इतनी महानता भारत की माताओं मेंअवतारों को भी अपनी गोद खिलाती हैं,हो राम – कृष्ण गौतम या कोई महावीरमाताएँ हैं, जो उनको पाठ पढ़ाती हैं।कोई जीजा माँ किसी शिवा को शेर बनाजब समर–भूमि में सह–आशीष पठाती है,तो बड़े – बड़े योद्धा भी भाग खड़े होतेअरि के खेमों में काई–सी फट जाती है।कोई जगरानी किसी चन्द्रशेखर को जबनिज दूध पिला जीवन के पाठ पढ़ाती है,वह दूध खून का फव्वारा बन जाता हैवह मौत, मौत को भी झकझोर रुलाती है|कोई विद्या माँ, भगत सिंह से बेटे कोजब घोल–घोल घुट्टी में क्रान्ति पिलाती है,तो उसका शैशव बन्दूकें बोने लगताबरजोर जवानी फाँसी को ललचाती है।जब प्रभावती कोई सुभाष से बेटे कोभारत–माता की व्यथा–कथा बतलाती है,हर साँस और हर धड़कन उस विद्रोही कीधरती की आजादी की बलि चढ़ जाती है।कोई चाफेकर – माता तीन – तीन बेटेभारत माता के ऊपर न्योछावर करती,कहती, चौथा होता तो वह भी दे देतीआँसू न एक गिरता, वह आह नहीं भरती।तप और त्याग साकार देखना यदि अभीष्टतो देखे कोई भारत की माताओं को,कलियों में किसलय में भी लपटें होती हैंतो देखे कोई भारत की ललनाओं को।कर्त्तव्य हमारा, हम माताओं को पूजेंआशीष कवच पाकर उनका, निर्भय विचरें,हम लाज रखें उसकी, जो हमने दूध पियामाँ और बड़ी माँ का हम ऊँचा नाम करें।माता माता तो है ही, गुरु भी होती हैमाता ही पहले–पहले सबक सिखाती है,माँ घुट्टी में ही जीवन घोल पिला देतीमाँ ही हमको जीवन की राह दिखाती है।हम जननी की, भारत–जननी की जय बोलेंनिज जीवन देकर उनके कर्ज चुकाएँ हमजो सीख मिली है, उसका पालन करने कोनिज शीश कटा दें, उनको नहीं झुकाएँ हम।~1919
काँटे अनियारे लिखता हूँ~श्रीकृष्ण सरल~अपने गीतों से गंध बिखेरूँ मैं कैसेमैं फूल नहीं काँटे अनियारे लिखता हूँ।मैं लिखता हूँ मँझधार, भँवर, तूफान प्रबलमैं नहीं कभी निश्चेष्ट किनारे लिखता हूँ।मैं लिखता उनकी बात, रहे जो औघड़ हीजो जीवन–पथ पर लीक छोड़कर चले सदा,जो हाथ जोड़कर, झुककर डरकर नहीं चलेजो चले, शत्रु के दाँत तोड़कर चले सदा।मैं गायक हूँ उन गर्म लहू वालों का हीजो भड़क उठें, ऍसे अंगारे लिखता हूँ।मैं फूल नहीं काँटे अनियारे लिखता हूँ।।हाँ वे थे जिनके मेरु–दण्ड लोहे के थेजो नहीं लचकते, नहीं कभी बल खाते थे,उनकी आँखों में स्वप्न प्यार के पले नहींजब भी आते, बलिदानी सपने आते थे।मैं लिखता उनकी शौर्य–कथाएँ लिखता हूँउनके तेवर के तेज दुधारे लिखता हूँ।मैं फूल नहीं काँटे अनियारे लिखता हूँ।।जो देश–धरा के लिए बहे, वह शोणित हैअन्यथा रगों में बहने वाला पानी है,इतिहास पढ़े या लिखे, जवानी वह कैसेइतिहास स्वयं बन जाए, वही जवानी है।मैं बात न लिखता पानी के फव्वारों कीजब लिखता शोणित के फव्वारे लिखता हूँ।मैं फूल नहीं काँटे अनियारे लिखता हूँ।~1919
मैं अमर शहीदों का चारण~श्रीकृष्ण सरल~मैं अमर शहीदों का चारणउनके गुण गाया करता हूँजो कर्ज राष्ट्र ने खाया है,मैं उसे चुकाया करता हूँ।यह सच है, याद शहीदों की हम लोगों ने दफनाई हैयह सच है, उनकी लाशों पर चलकर आज़ादी आई है,यह सच है, हिन्दुस्तान आज जिन्दा उनकी कुर्वानी सेयह सच अपना मस्तक ऊँचा उनकी बलिदान कहानी से।वे अगर न होते तो भारत मुर्दों का देश कहा जाता,जीवन ऍसा बोझा होता जो हमसे नहीं सहा जाता,यह सच है दाग गुलामी के उनने लोहू सो धोए हैं,हम लोग बीज बोते, उनने धरती में मस्तक बोए हैं।इस पीढ़ी में, उस पीढ़ी केमैं भाव जगाया करता हूँ।मैं अमर शहीदों का चारणउनके यश गाया करता हूँ।यह सच उनके जीवन में भी रंगीन बहारें आई थीं,जीवन की स्वप्निल निधियाँ भी उनने जीवन में पाई थीं,पर, माँ के आँसू लख उनने सब सरस फुहारें लौटा दीं,काँटों के पथ का वरण किया, रंगीन बहारें लौटा दीं।उनने धरती की सेवा के वादे न किए लम्बे—चौड़े,माँ के अर्चन हित फूल नहीं, वे निज मस्तक लेकर दौड़े,भारत का खून नहीं पतला, वे खून बहा कर दिखा गए,जग के इतिहासों में अपनी गौरव—गाथाएँ लिखा गए।उन गाथाओं से सर्दखून कोमैं गरमाया करता हूँ।मैं अमर शहीदों का चरणउनके यश गाया करता हूँ।है अमर शहीदों की पूजा, हर एक राष्ट्र की परंपराउनसे है माँ की कोख धन्य, उनको पाकर है धन्य धरा,गिरता है उनका रक्त जहाँ, वे ठौर तीर्थ कहलाते हैं,वे रक्त—बीज, अपने जैसों की नई फसल दे जाते हैं।इसलिए राष्ट्र—कर्त्तव्य, शहीदों का समुचित सम्मान करे,मस्तक देने वाले लोगों पर वह युग—युग अभिमान करे,होता है ऍसा नहीं जहाँ, वह राष्ट्र नहीं टिक पाता है,आजादी खण्डित हो जाती, सम्मान सभी बिक जाता है।यह धर्म—कर्म यह मर्मसभी को मैं समझाया करता हूँ।मैं अमर शहीदों का चरणउनके यश गाया करता हूँ।पूजे न शहीद गए तो फिर, यह पंथ कौन अपनाएगा?तोपों के मुँह से कौन अकड़ अपनी छातियाँ अड़ाएगा?चूमेगा फन्दे कौन, गोलियाँ कौन वक्ष पर खाएगा?अपने हाथों अपने मस्तक फिर आगे कौन बढ़ाएगा?पूजे न शहीद गए तो फिर आजादी कौन बचाएगा?फिर कौन मौत की छाया में जीवन के रास रचाएगा?पूजे न शहीद गए तो फिर यह बीज कहाँ से आएगा?धरती को माँ कह कर, मिट्टी माथे से कौन लगाएगा?मैं चौराहे—चौराहे परये प्रश्न उठाया करता हूँ।मैं अमर शहीदों का चारणउनके यश गाया करता हूँ।जो कर्ज ने खाया है, मैं चुकाया करता हूँ।~1919
सरल अभिलाषा~श्रीकृष्ण सरल~नहीं महाकवि और न कवि ही, लोगों द्वारा कहलाऊँसरल शहीदों का चारण था, कहकर याद किया जाऊँलोग वाह वाही बटोरते, जब बटोरते वे पैसाभूखे पेट लिखा करता वह, दीवाना था वह ऍसा।लोग कहें बंदूक कलम थी, वह सन्नद्य सिपाही थाशौर्य–वीरता का गायक वह, वह काँटों का राही थालिख बलिदान कथाएँ वह, लोगों को आग्रह करता थाउनकी शिथिल शिराओं में, उफनाता लावा भरता था।लोग कहें वह दीवाना था, जिसे देश की ही धुन थीदेश उठे ऊँचे से ऊँचा, मन में यह उधेड़–बुन थीकभी किसी के मन में उसने, कुंठा बीज नहीं बोयावीरों की यश गाथाओं से, हर कलंक उसने धोया।मन्दिर रहा समूचा भारत, मानव उसको ईश्वर थादेश–धरा समृद्ध रहे यह, यही प्रार्थना का स्वर थाभारत–माता की अच्छी मूरत ही रही सदा मन मेंमहाशक्ति हो अपना भारत, यही साध थी जीवन में।अन्यायों को ललकारा, ललकारा अत्याचारों कोरहा घुड़कता गद्दारों को, चोरों को बटमारों को।रहा पुजारी माटी का वह, मार्ग न वह यह छोड़ सका,हिला न पाया, कोई भी आघात न उसको तोड़ सका।कोई भाव अगर आया तो, यही भाव मन में आया,पाले रहा दर्द धरती का, गीतों में भी वह गाया—हे ईश्वर ! यह भारत मेरा, दुनिया में आदर पाए,गौरवशाली जो अतीत था, वही लौटकर फिर आए।भारत–वासी भाई–भाई, रहें प्यार से हिलमिल कर,कीर्ति कौमुदी फैलाएँ वे, फूलों जैसे खिल–खिल दर।सबके मन में एक भाव हो, अच्छा अपना भारत हो,सबकी आँखों में उजले से उजला सपना भारत हो।~1919
